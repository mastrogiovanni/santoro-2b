---
title: "Riunione di Classe (18 aprile 2023)"
weight: -40
---

# Matematica (maestra Emma)

Iniziate le divisioni, i bimbi continueranno a lavorare sulle tabelline e i problemi.

A tempo perso in classe stanno facendo le prove Invalsi.

I bimbi hanno qualche problema in più sulla parte relativa a spazi e percorsi.

Hanno anche fatto problemi e conti utilizzando l'Euro senza difficoltà, torneranno sull'argomento.

La maestra voleva uscire per andare a fare un'esperienza al mercato (spesa con 5 o 10 euro) ma
il tempo non lo ha permesso e l'iniziativa slitterà all'inizio del nuovo anno.

# Inglese (maestra Emma)

La maestra sta utilizzando il libro (che è valido). 
Argomenti svolti: frutta, cosa piace e non piace (like).
A breve: i membri della famiglia.

Ci si esercita soprattutto nell'orale: dagli anni successivi anche grammatica e scrittura.

# Storia, Scienze e Goegrafia (maestra Elisa)

Il libro non è fatto bene, per questo (in accordo con la maestra di italiano) i bimbi scrivono 
molto sui quaderni (anzichè incollare fotocopie): in questo modo si esercitano anche nella
scrittura.

I bimbi stanno studiando l'orologio con qualche difficoltà: a breve a casa ne costruirete uno!

La maestra si lamenta dei bimbi che non terminano a casa i compiti lasciati in sospeso a scuola. 
Loro motivano dicendo che devono fare i compiti di matematica e italiano o che la mamma permette
loro di non farli...

In scienze il prossimo argomento saranno gli animali.

In geografia studieranno mare, montagna e collina.

Le maestre rilevano alcune difficoltà nella comprensione del testo e disattenzione. 
Prendono spesso le cose con superficialità e si soffermano poco a capire il comando dell'esercizio.

# Tecnologia, Educazione Civica, Motoria (maestra Maria)

Educazione Civica si sta seguendo il libro e si sta parlando della sana alimentazione.

In Motoria si lavora sulla coordinazione.

# Italiano (maestra Raffaella)

I bimbi stanno lavorando sulla comprensione del testo.

Grammatica: si stanno ripassando le cose già fatte.

Produzione scritta: il testo descrittivo (dettati).

Sono migliorati nella lettura.

Problema: attenzione e memoria. I bimbi sono poco attenti e dopo qualche giorno 
dimenticano gli argomenti fatti in classe. Copiano il comando alla lavagna e non
lo eseguono.

# Gita

Il 31 maggio è prevista l'uscita didattica al museo del giocattolo dove realizzeranno 
loro  un giocattolo. All'esterno c'è un parco in cui potranno mangiare all'aperto. 
Le maestre hanno l'approvazione del preside, ma stanno aspettando l'approvazione della DSGA
(segreteria amministrativa). Andranno con un'altra seconda della Piccini per abbattere 
i costi del pullman. Appena sapranno qualcosa lo diranno.

# Elogio

La maestra Elisa ha fatto un elogio ai bambini riguardo la loro sensibilità nei
confronti sia delle maestre e di lei in particolare, che dei compagni di classe
(quando uno si affatica o ha difficoltà, ...) per come si interessano alla persona.

# Intervento compiti

C'è stato un intervento per chiedere, nello specifico alla maestra ,
di italiano qualche compito di consolidamento per il fine settimana 
(oltre alla sola lettura). Non tutti i genitori sono daccordo. 
La maestra valuterà.

# Altro

Controllare il materiale scolastico: a volte i bambini ne approfittano come scusa
per alzarsi e distrarsi. 

Non è necessario comperare la penna verde: possono anche usare un colore.

Fate mettere tutti i giorni il grembiule (per evitare osservazioni sull'abbigliamento), 
fino alla circolare del preside in cui si dirà di toglierlo.

I bambini percepiscono che fanno poca ricreazione ma fanno sempre almeno 20-30 minuti.

Si prega inoltre di non anticipare gli argomenti che non sono ancora stati trattati in classe.















